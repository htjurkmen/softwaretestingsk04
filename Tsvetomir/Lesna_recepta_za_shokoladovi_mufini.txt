Необходими съставки:

яйца - 1 брой
брашно -  1 чаена чаша
краве масло - 125 грама
кисело мляко - 1/2 чаена чаша
какао - 5 чаени лъжици
захар - 1/2 чаена чаша
бакпулвер - 2 чаени лъжици
шоколад - 100 грама

-----------------------------------------------------

бързо хранене и кафетата тип "Онда" и "Старбъкс" оказаха голяма влияние в популяризирането на малкото и симпатично кексче. Солени или сладки мъфини, мъфини с ядки, мъфини с шоколад, мъфини с плодове, мъфини с овесени ядки, мъфини с банан, мъфини с боровинки, мъфини със сирене, мъфини с подправки... Вариантите са толкова много, че ще се намери подходящия мъфин за всеки вкус. Така класическият бърз и лесен кекс на баба е изместен от бързите, вкусни и много по-ефектни малки кексчета. Модата на мъфините няма как да подмине и „Супичка“. Бързи, лесни и ефектни! И вкусни, разбира се! Рецептата за най-шоколадовите мъфини! Както е известно шоколадът е много полезен и помага на хората да се чувстват по-щастливи. Така че просто няма причина, за да не си забъркате на бързо тези вкусни шоколадови кексчета! ;)

Захарта и яйцето (задължително постояло на стайна температура) разбивате добре. По възможност с миксер, ако нямате миксер може и с тел за разбиване, но тогава ще ви се наложи да бъркате доста по-дълго и доста по-упорито.
Пресявате със сито брашното, бакпулвера и какаото. Разбивате млякото и маслото, което сте разтопили предварително. Смесвате първо течните продукти, а после малко по малко добавяте и сместта от брашното и какаото, като накрая прибавяте и начупения на дребно шоколад.
След като сте готови със сместа трябва да подготвите формата за мъфини. Принципно, ако ползвате силиконова форма за мъфини хартиени кошнички даже не са ви необходими, защото след изпичане няма да имате проблем да извадите готовите кексчета от формичките. Но ако решите да не ползвате хартиените кошнички, ще лишите вашите мъфини от тяхното очарование, защото именно тези малки шарени хартийки придават този симпатичен вид на мъфините. И така, поставяте хартиените кошнички във формата за мъфини и в тях изливате сместа, като не пълните кошничките догоре, а до ?  от техния обем, защото мъфините се надигат много при печене и ако напълните кошничките догоре ще прелеят. Количеството смес, която трябва да сложите във формата е значение, за да постигнете желания вид на мъфините. Ако сложите твърде малко, то при печене те няма да изпълнят формичката, ако сложите пък твърде много, то мъфините ще прелеят.
