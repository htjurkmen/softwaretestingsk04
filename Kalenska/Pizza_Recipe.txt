Пица с колбас, домати и маслини - снимка на рецептата

ПРОДУКТИ:
за 2 порции
150 г брашно
1 яйце
100 мл. прясно мляко
5 г мая
100 мл. доматено пюре
1 домат
100 г колбас
2 печурки
1 червена чушка
10 маслини
50 г кашкавал
сол

РЕЦЕПТА:
Млякото (100 мл.) леко се загрява и към него се добавя маята (5 г). 
От брашното (150 г) и яйцето (1 бр) се омесва тесто. 
След около 5 минути бъркане се добавя млякото с маята и се меси в продължение 
на 5-10 минути. Оставя се на топло да втаса (около половин час). 
Разстила се върху кръгла тава, предварително намазана с малко зехтин. 
Върху тестото се слагат доматеното пюре (100 мл.), колелцата колбас (100 г), 
нарязаният на колелца домат (1 бр), нарязаната на ивици червена чушка (1 бр), 
нарязаните на полумесеци печурки (2 бр). Пицата се посолява, поръсва се с кашкавал (50 г) 
и върху нея се поставят черни маслини с отстранени костилки (10 бр). 
Пицата се пече около 20-25 минути на 200 градуса на долна фурна. Сервира се гореща.